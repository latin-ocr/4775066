AOADEMIAE GEORGIAE AUGUSTAE
PRoBEcToR

THEODORUS LEBER

CUM SENATU.

Mirmn est, quanta vi carmen Lucretii animos non prorsus hebetes com-
moveat et teneat. Nam quanquam placita Epicuri veritatis igniculos , qui-
bus distincta esse videantur, errorum caligine exstinguunt et ieiunitate
eorum, quibus poeta lampsaceni doctrinam philosophi civibus suis explicare
atque animos humanos a mortis atque deorum metu vindicare studet, haud
raro fatigamur, spirare tamen per omnia non tantum magni vim ingemi, sed
etiam gravitatem animi generosi facile sentimus. Neque enim eum in versibus
pangendis sibi placuisse, sed quae diu cum animo suo sollicitus ipse et anxiis
curis agitatus volvisset literis mandare et artis lenociniis commendare aliis
voluisse intelligimus. Nam quaecunque animos hominum gaudio permulcere
felicitatisque sensu imbuere possunt tam lucidis coloribus describit ac tamen
,sempiternis eos curis exagitari ita queritur, ut omnia ipse expertus et per-
pessus esse videatur. Omnia in peius ruere et finem omnium rerum prope
instare dictitat. Neque Epicuri videtur praeceptis haec anxietas et maestitia
re vera sublata esse, sed laudibus illius splendidis et exaggeratis eum so-
pire magis et reprimere quae ipsius animum turbarent voluisse, quam veram
animi sententiam exposuisse putaverim. Quare ne illa quidem, quae Hierony-
mus ad annum Abraami 1923 vel 1922 (= Ol. 171, 3 vel 2 = a. u. c. 660)
de insania eius tradidit, fide indigna. esse indicaverim.

Cum ita praemiserim, cur mihi eorum quae ad vitam Lucretii pertinent
accurata cognitione opus esse videatur, si quis carmen eius recte intelligere
velit, facilius excusatum iri spem, quod hoc scriptionis academicae officio
utor, ut primum denuo de anno eius natali breviter exponam. Ac testimo-
nia veterum, quibus in ea quaestione utendum est, haec sunt. 1. Hierony-
mus l. d.: Titus Lucretius poeta nascitur . postea amatorio poculo in furorem
versus cum aliquot libros per intervalla insaniae conscm'hsisset quos postea 02·-
eero emendavit, propria se manu interfecit αηηο aetatis xum . quae in codd.
AF ad a. 1922, in BP ad a. 1923 (= 660 a. u. c.) adscripta esse A. Schoene
testatur. 2. In glossario quodam cod. monacensis 14429 Hermannus Usener
haec adnotata invenit: ‘Titus lucretius poeta nascitur sub consulibus · am‘z
XX u. 11 αῆ uiryilium (Mus. rhenan. 22 p. 444, el. 23 p. 679). 3. Dona-
tus in vita Vergilii p. 55 (Suetoni reliquiae ed. Reifferscheid): initia aetatis
Oremonae eyit (Vergilius) usque ad virilem toyam, quam xv anno natali,

1.

