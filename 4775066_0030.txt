ἡ 7

dicit, et a. 574, Sp. Postumium A. F A. N. Albinum C. Calpurnium C. F.
C. N. Pisonem, quorum consulatum Lucilii annum natalem fixisse Hauptii
praeclara est coniectura (cf. L. Muller Lucilii p. 289. A. Schaefer annall.
philol. 107p 7 2) facile confundi potuisse quis est, quin intelligat? Multo
minus facile G. Coelii L. Domitiip et Q. Caecilii Metelli Nepotis T. Didii
nomina confundi po.terant Unum vero coniecturae, quam eis, qui Lucre-
tium diligunt, ego probare studui, obstat, quod Hieronymus anno aetatis qua-
dragesimo quarto mortuum esse addidit, nam qui a. 660 natus est, a. 699
mortuus, anno aetatis quadragesimo obiisse dicendus erat. In hoc numero
‚igitur aut Hieronymum errasse aut librarios manum eius non recte servasse
mihi sumendum est. Sed cum et H. Usener et Fr. Polle, ut suas opinio-
nes tuerentur, non minus testimonia veterum scriptorum aut corrigere aut
pro falsis habere coacti fuerint, coniecturis reliquorum meam multo facilio-
rem esse existimaverim.

Addo, quod cum ea quaestione, quam tractavimus, aliquo modo cohaeret.
Nam Julius J essen in libello, quo praeceptores gymnasii kiloniensis philolo·
gos Germaniae in ea urbe congregatos a. 1869 consalutarunt, p. 52 sqq. Lu-
cretium ab Hieronymo cum L. Lucullo Pontico confusum esse suspicatur,
nam a Plutarcho Luc. c. 43 Cornelii Nepotis auctoritatem secuto et Plinio
N. H. 25 ξ. 25 (adde Aurelium Victorem de viris ill. 74) amatorio L. Lu-
culli mentem alienatam esse narrari neque verisimile esse eodem fere tem-
pore duo homines illustres idem perpessos esse, sed cum uterque eodem
fere tempore mortuus esset, Hieronymum facile haec duo nomina etiam aliis
locis plus semel commutata confundere potuisse. Sed cum L. Lucullum
ante annum 56 a. Chr. = 698 ιι. c. mortuum fuisse illa Ciceronis de pro-
vinc. consular. ξ. 22; utinam etiam L. Lucullus illic assideret! certissime
comprobent, uno eodemque anno mortem utriusque relatam invenire vix po-
tuerat neque Lucullum inter historicos a Suetonio commemoratum fuisse ve-
ri simile est. Ea vero, quae Hieronymus de carminibus per intervalla insa-
niae compositis dicit, quin iam Suetonius de insania poetae, non de impera-
toris dixerit, dubitare nos non sinunt.

Sed ad aliud genus quaestionum transeamus. Quaeritur enim, num Lu-
cretius particulas, quas uno nomine procliticas appellare licebit, hoc est, ita
comparatas, ut per se vim non habeant, sed nisi cum eis, quae proxime se·
quuntur, coniunctae intelligi non possint, in fine hexametri collocasse existi-
mandus sit. Ac poetae latini in ea re diversa secuti sunt. Apparet vero
hoc aliquo modo cohaerere cum altera quaestione, utrum hexametros singulos
suis quemque finibus terminandos esse an numerorum aliquando continuatione
admissa versus hypermetros sive concatenatos ‚ quo vocabulo Maximus Vic-
torinus (Gramm. lat. H. Keilii 6 p. 222) usus est, fingi posse existimaverint.
Ac similem esse hexametrorum dactylicorum et senariorum iambicorum ra-
tionem iure dici potest> Hypermetris igitur hexametris Ennium usum non
esse reliquiae Annalium quae exstant veri simile reddunt, Vergilius si
recte locos omnes collegi vicies eis usus est, sed ut longe plurimi adamata
illa poetis inde ab Ennio particularum que duplicatione (vocemque colorem-
que AE. 9, 647) efficiantur. Lucretius unum admisit 5, 846:

